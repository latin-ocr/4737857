-6-

tingen 1904) in bac quaestione mihi utilissima fuit. Alia scripta
suo quodque loco commemorabimus. Sed priusquam ad proprium
nostrum propositum accedamus, e re esse puto conspectum
omnium perfectorum apud Polybium exstantium legentibus
proponere, primum ut tota pateat perfectorum copia, deinde
ut comparatione inter Polybium et priores scriptores instituta
facile statui possit, cum quatenus hellenisticus scriptor veterem
perfectorum materiam servaverit, tum quae perfecta antea rara
a Polybio frequententur et quae primum apud hunc legantur.
Disponam ingentem exemplorum multitudinem litterarum ordine,
ita tamen, ut composita quae plurima esse apud Polybium ut
compositorum studiosissimum constat ¹), ad simplicia referam.
Deinde proprio capite agetur quidquid formarum Polybianarum
notatu esse dignum videtur. Tertio capite de rebus syntacticis
disseram. Ceterum mitto legentem ad plenum argumentum
quod sub finem huius opusculi adieci. Adhibui in studiis
meis editiones historiarum Polybianarum Hultschii et Bucttneri—
Wobstii numerique adiecti singulis verbis sunt inde a libro
primo usque ad octavum editionis Hultschianae alterius voll.
I et ΙΙ, cum in reliquis libris fragmentisque incertae sedis
secutus sim Buettnerum-Wobstium. Quibus expositis iam pro-
ponamus perfectorum conspectum.

 

1) cf. de ea re Sticbium p. 147-149 et Viereck‚ Sermo Grae-
cus p. 74.

